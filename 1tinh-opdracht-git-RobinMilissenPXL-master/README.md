# Opgave GIT week 3
### Clone de repository
Clone de repository naar jouw lokaal toestel. Instructies hoe je dit kan doen, kan je terug vinden in de slides op Blackboard onder week 3 of in het bestand gebruik_git.md.

TIP: git clone

### Opgave
Tijdens de GIT oefening maak je een website voor een game winkel. Hoe de website eruit ziet, mag je gedeeltelijk zelf bepalen.
Gebruik onderstaande screenshot als inspiratie voor je index.html pagina.


![voorbeeld index.html](http://puu.sh/BBQt7/0ca58cb0e0.png)


#### Index.html
Open in je working directory de map "html" het bestand "index.html". In de map "html/css/" kan je een bestand "stijl.css" vinden om opmaak te voorzien. Voorzie een website zoals in bovenstaande screenshot.

- Maak gebruik van structuurelementen doorheen de pagina
- De header, nav en footer tag hebben een padding van 10px
- Als je over een hyperlink gaat met je muis, moet de achtergrondkleur van deze hyperlink veranderen
- In deze fase van je oefening, moeten de hyperlinks nog niet werken (href="#").
- kleuren die je gebruikt voor de website mag je zelf kiezen.

In eerste instantie maak je de structuur aan in HTML. Nadat de HTML klaar is, doe je een commit met als bericht "structuur HTML toegevoegd". Hoe je dit doet, kan je terugvinden in de slides van GIT onder week 3 of in het bestand gebruik_git.md.

Vervolgens werk je aan de CSS en de rest van de pagina. Voorzie regelmatig een commit tijdens het aanpassen van de index pagina. Doe enkel commits na stukken werkende code. Na het uitvoeren van één (of meerdere) commits doe je een push naar de repository op Github. 


#### games.html
Maak een nieuw bestand aan genaamd "games.html". Zorg ervoor dat deze toegevoegd kunnen worden aan de staging area van GIT. 

Vervolgens pas je de "index.html" pagina aan zodat de hyperlink naar de games pagina werkt. Commit deze wijziging met als commentaar "link games toegevoegd".


Op de games.html pagina voorzie je een HTML tabel met een aantal games. De Afbeeldingen van de covers van de games zijn terug te vinden onder de "assets" folder. Je kan inspiratie opdoen uit onderstaande screenshot:

![voorbeeld games.html](http://puu.sh/BCgTy/6f3f2d133c.jpg)


Voorzie minstens één commit met commentaar na het aanmaken en aanpassen van deze pagina. Push de wijzigingen naar de repository op Github.


## Evaluatie
Om punten te scoren op deze opdracht is het belangrijk dat we verschillende commits kunnen zien in jouw repository. De commits tonen een duidelijke voorruitgang van je website! De uiteindelijke uitwerking van de HTML en CSS in de oefening is van minder belang en wordt niet geëvalueerd.

Indien er geen repository aanwezig is, of er minder dan 3 commits waarin duidelijke wijzigingen aanwezig zijn, resulteert dit in een 0 voor deze deeltaak van de PE.

